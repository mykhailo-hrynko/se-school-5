# Якісний та зручний Code Review

Щоб навчитися робити Code Review швидко і якісно, потрібно багато практики. Для цього ти будеш рев'ювити код своїх колег.

Розглянемо, як покращати цей процес:

1. [Роби короткі PR](#1-роби-короткі-pull-request-pr)
2. [Код має бути простий та зрозумілий](#2-код-має-бути-простий-та-зрозумілий)
3. [Спочатку зроби self-review](#3-спочатку-зроби-self-review)
4. [Давай фідбек швидко](#4-давай-фідбек-швидко)
5. [Залишай коментарі по суті](#5-залишай-коментарі-по-суті)

## 1. Роби короткі Pull Request (PR)

Великий PR важче рев'ювити. Тому ми схильні відкладати перевірку, коли з'явиться більше часу.

Підхід [Trunk Based Development (TBD)](https://trunkbaseddevelopment.com/) заохочує робити декілька коротких PR для однієї фічі, щоб:

- спростити рев'ю
- деплоїти частіше
- швидше отримати feedback

> Пов’язані PR можна відкривати не в `master`, а в попередню гілку, якщо вона ще не змерджена.

## 2. Код має бути простий та зрозумілий

Пиши зрозуміло! Ми читаємо код у 10 разів частіше, ніж пишемо.

- Простий код краще, ніж короткий.
- Зайвий код тільки заважає, шукай баланс.
- Складну логіку можна винести в функцію зі зрозумілою назвою.
- Не розмазуй логіку по файлах і методах, інакше потім не розберешся.
- Пиши код так, щоб він читався без коментарів; залишай коментар лише там, де сенс рішення неможливо зробити очевидним тільки самим кодом
- Не пиши код «на майбутнє», дотримуйся принципу YAGNI.
- Принцип DRY стосується повторюваного коду, який має завжди працювати однаково, а не випадкових співпадінь.

## 3. Спочатку зроби self-review

Перша людина, яка має подивитися твій PR, це ти. Це зекономить купу часу.

- Переконайся, що все зроблено так, як ти думаєш.
- Виправ одруківки ти помилки.
- Напиши коментарі до свого PR, щоб полегшити рев'ю колегам.

## 4. Давай фідбек швидко

Коли працюєш над завданням, вчасний фідбек дуже допомагає. Чим довше немає рев'ю, тим складніше відновити контекст.

Тому варто розблоковувати одне одного якнайшвидше.

## 5. Залишай коментарі по суті

- Критикуючи - пропонуй (коли ви відхиляєш зміну або вказуєш на проблему, обов’язково додавай конкретну пропозицію, як це виправити або покращити.)

Форматування та `;` залиш лінтерам (домовтеся про налаштування, щоб не відволікатися на це).

Якщо щось не зрозуміло в логіці, про це точно варто написати.
