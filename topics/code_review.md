# Якісний та зручний Code Review

Щоб навчитися робити Code Review швидко і якісно, потрібно багато практики. Для цього ти будеш рев'ювити код своїх колег.

Розглянемо, як покращати цей процес:

1. [Роби короткі PR]()
2. [Код має бути простий та зрозумілий]()
3. [Спочатку зроби self-review]() 

## 1. Роби короткі Pull Request (PR)

Великий PR важче рев'ювити. Тому ми схильні відкладати перевірку, коли з'явиться більше часу.

Підхід [Trunc Based Development(TBD)](https://trunkbaseddevelopment.com/) заохочує робити декілька коротких PR для однієї фічі, щоб:

- спростити рев'ю
- деплоїти частіше
- швидше отримати feedback

> Пов'язані PR можна відкривати не в `master`, а в попередню гілку якщо  вона ще не змерджена.

## 2. Код має бути простий та зрозумілий

Пиши зрозуміло! Ми читаємо код в 10 разів частіше ніж пишемо.

- Простий код краще ніж короткий.
- Зайвий код тільки заважає, шукай баланс.
- Складну логіку можна винести в функцію зі зрозумілою назвою.
- Не розмазуй логіку по файлах і методах, потім не розберешся.
- Пиши коментарі, коли не очевидно, чому було обране конкретне рішення, щоб читачеві не довелося розбиратися самостійно.
- Не пиши код "на майбутнє", дотримуйся принципу YAGNI.
- Принцип DRY стосується повторюваного коду, який має завжди працювати однаково, а не випадкових співпадінь.

## 3. Спочатку зроби self-review

Перша людина, яка має подивитися твій PR це ти. Це зекономить купу часу.

- переконайся, що все зроблено, так як ти думаєш
- виправ одруківки
- напиши коментарі до PR, щоб полегшити рев'ю колегам

## 4. Давай feedback швидко

Коли працюєш над задачею, вчасний feedback дуже допомагає. Чим довше немає рев'ю, тим складніше відновити контекст.

Тому варто розблоковувати одне одного якнайшвидше.

## 5. Залишай коментарі по суті

Форматування та `;` залиш лінтерам (домовтеся про налаштування, щоб не відволікатися на це).

Якщо щось не зрозуміло в логіці, про це точно варто написати.
